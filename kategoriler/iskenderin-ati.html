<!DOCTYPE html>
<html lang="tr">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link
        href="https://fonts.googleapis.com/css2?family=Inter:wght@300;400;500&family=Plus+Jakarta+Sans:wght@300;400;500;600;700&display=swap"
        rel="stylesheet">
    <link href="./Kaynaklar/CSS/aos.css" rel="stylesheet">
    <link rel="stylesheet" href="./Kaynaklar/CSS/kursor.css">
    <link rel="stylesheet" href="./Kaynaklar/CSS/swiper-bundle.min.css">
    <title>İskender’in Atı ve Kaybolan Değerler</title>
    <link rel="stylesheet" href="./styles.css">
    <link rel="shortcut Icon" href="./Kaynaklar/Görüntü/favicon.png" type="image/x-Icon">
</head>

<body>
    <img class="PageBackIcon" src="./Kaynaklar/Görüntü/GeriIcon.png">
    <img src="./Resimler/Kerim Şirinoğulları Profil.jpg" class="ProfilFoto" data-aos="fade-right" data-aos-delay="400">

    <main class="Container">
        <h3 data-aos="fade-right" data-aos-delay="100">İskender’in Atı ve Kaybolan Değerler</h3>
        <p data-aos="fade-right" data-aos-delay="200">Antik Yunan yazarı Plutarkhos, Makedonyalı Büyük İskender’in
            heykeli dikilen ve adına altın para basılan atı Bukefalos’la olan efsanevi bağının nasıl oluştuğunu, bir
            atın nasıl efsaneleştiğini şöyle anlatır:
        </p>
        <p data-aos="fade-right" data-aos-delay="200">Büyük İskender’in babası Makedonya Kralı Philip’e güzel atlar
            ülkesi Kapadokya’nın en güzel atlarından biri hediye edilir. Büyük bir şölenin verildiği meydanda hediyeyi
            kabul eden Philip ata bir türlü yaklaşamaz. Kral’ın her ata binme denemesinde at şaha kalkar. Bunu gururuna
            yediremeyen Kral onu derhal vurmalarını emreder. Olan biteni olduğu yerde büyük bir dikkatle seyreden henüz
            çocuk yaştaki İskender’in, böylesine muhteşem bir atın vurulmasına gönlü razı gelmez. Atın kendisine
            verilmesi için babasına ricada bulunur. Kral, oğlunun bu isteğine başta karşı çıkar ancak araya İskender’in
            hocası Aristo girer ve çocuğun isteği kabul edilir. Philip müstehzi bir gülümsemeyle oğlunu yanına çağırır
            “Babasının yapamadığını şu küçücük çocuk mu yapacak? Hadi görelim seni bakalım ne yapacaksın?” der.
        </p>
        <p data-aos="fade-right" data-aos-delay="200">İskender atın yanına hırsız adımlarla yaklaşır ve onu yelesinden
            tutarak sakinleştirmeye başlar ve onun yönünü güneşe çevirir. Ani bir hareketle ata binip güneşe doğru dört
            nala hareket eder. Tüm halkın şaşkın bakışları arasında göz açıp kapayıncaya kadar gözden kaybolurlar.
            İskender; atın kendi gölgesinden ürktüğü için korktuğunu, bundan dolayı huysuzlaştığını, kimseyi yanına
            yaklaştırmadığını fark etmiş; onun yönünü güneşe çevirerek bu korkuyu ortadan kaldırmıştır. Böylelikle bu
            atın sırtında onlarca yıl sürecek büyük fetihlere başlamıştır.
        </p>
        <p data-aos="fade-right" data-aos-delay="200">İnsanoğlunu diğer mahlukattan ayıran en önemli haslet; onun
            akleden, idrak eden bir varlık olmasıdır. Ancak zannımca insanı eşref-i mahluka yapan hasletlerin en
            önemlisi ise her insanın ayrı bir potansiyele sahip olmasıdır. Ezelde yaşamış, şu an yaşayan veya ebette
            yaşayacak her insan farklı bir potansiyele sahiptir. Bu özellik hiçbir mahlukatta yoktur. Her canlının temel
            amacı hayatını idame ettirmek ve varlığını sürdürmektir. Ancak insanoğlu bunlardan farklı olarak mevcut
            potansiyelini ortaya çıkarmak ve kendini gerçekleştirmek amacını da taşır içinde.
        </p>
        <p data-aos="fade-right" data-aos-delay="200">Eğitim dediğimiz unsur da işte tam da burada devreye girmelidir.
            Eğitim, her insanın kendini gerçekleştirebilme potansiyelini ortaya çıkarmalı ve onu harekete
            geçirebilmelidir. Bir başka deyişle insanın potansiyel enerjisini kinetik enerjiye çevirebilme fırsatı
            sunmalıdır insana. İskender Atı’nın potansiyelini görmüş, kendini gerçekleştirmesinin önündeki engeli
            kaldırmış, sonsuza kadar yok olup gidecek bir değeri kazanmayı başarmıştır.
        </p>
        <p data-aos="fade-right" data-aos-delay="200">Kanaatimce ailenin, toplumun hatta tüm insanlığın en büyük
            sermayesi farklı potansiyele sahip insan gücüdür. Yetişmiş insan potansiyeli olmayan hiçbir millet,
            medeniyet yolunda ilerleyemez hatta daha kötüsü bir süre sonra yok olup gitmeye mahkum olacaktır. Bunun
            içindir ki en büyük maddi veya manevi yatırımın insana yapılması şarttır. Özgür, özgün, düşünebilen,
            okuryazar bireylerin yetişmesi bu yatırımların başarısına bağlıdır.
        </p>
        <p data-aos="fade-right" data-aos-delay="200"> Ülkemizde yaklaşık yirmi milyon öğrenci her yıl ders başı
            yapıyor. Genç nüfusumuz, birçok ülkenin toplam nüfusundan fazla. Elimizde müthiş bir insan sermayesi mevcut.
            Ülkenin, dolayısıyla insanlığın daha ileriye gitmesi bu genç potansiyellerin verimli kullanılmasıyla doğru
            orantılıdır.
        </p>
        <p data-aos="fade-right" data-aos-delay="200">Değerli bir madeni bulmak, onu oradan çıkarıp işlemek için
            yıllarca hazırlık yapılıyor. Amaç; madeni çıkarmak, işlemek ve onu değerli kılmaktır. Bu sayede maden metaya
            dönüşür ve onu çıkaranlara fayda sağlar. Bu minvalde eğitim sistemimizin ve dahi eğitimcilerimizin her
            insandaki farklı potansiyeli ortaya çıkarmak için meşakkatli bir yolculuğu göze alması gerekir. Aksi halde
            toprağın altında bekleyen değerlerimiz, kendilerini gerçekleştiremeden ve bir değer kazanamadan tek tek yok
            olup gidecektir.
        </p>
        <p data-aos="fade-right" data-aos-delay="200">Bana göre eğitim sistemi ve eğitimcilerimiz, her bireyi tek tip
            yapmak yerine herkesin kendini özgürce ifade edebileceği, mevcut potansiyelini ortaya çıkarabileceği ortamı
            yaratmak için çaba göstermelidir. Unutulmamalıdır ki toplumu tek tip haline dönüştürmeye çalışan hiçbir
            sistem başarıya ulaşamamıştır, ulaşamayacaktır.
        </p>
        <p data-aos="fade-right" data-aos-delay="200">Ezcümle: Bir toplumun uygarlık yolunda söz sahibi olabilmesi için
            toplumdaki mevcut potansiyelleri ortaya çıkarıp, harekete geçirmeyi başarması şarttır. Aksi halde tarihin
            karanlık sayfalarına gömülmeye mahkumdur o toplum.
        </p>
        <p data-aos="fade-right" data-aos-delay="200">“Sizin her biriniz için ayrı bir yol ayrı bir yöntem belirledik.
            Allah dileseydi sizi tek tip bir topluluk yapabilirdi.” (Maide 48)
        </p>

        <div class="MahlasKapsayıcı">
            <p class="Mahlas">Kerim Şirinoğulları<br><span>Türk Dili ve Edebiyatı Öğretmeni</span></p>
        </div>
    </main>


</body>

<script src="./Kaynaklar/JavaScript/swiper-bundle.min.js"></script>
<script src="./Kaynaklar/JavaScript/aos.js"></script>
<script src="./Kaynaklar/JavaScript/kursor.js"></script>
<script src="./Kaynaklar/JavaScript/svg4everybody.min.js"></script>
<script src="./Kaynaklar/JavaScript/css-vars-ponyfill.min.js"></script>
<script src="./Kaynaklar/JavaScript/unfetch.js"></script>
<script src="./script.js"></script>

</html>