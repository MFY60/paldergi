<!DOCTYPE html>
<html lang="tr">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link
        href="https://fonts.googleapis.com/css2?family=Inter:wght@300;400;500&family=Plus+Jakarta+Sans:wght@300;400;500;600;700&display=swap"
        rel="stylesheet">
    <link href="./Kaynaklar/CSS/aos.css" rel="stylesheet">
    <link rel="stylesheet" href="./Kaynaklar/CSS/kursor.css">
    <link rel="stylesheet" href="./Kaynaklar/CSS/swiper-bundle.min.css">
    <title>Oku</title>
    <link rel="stylesheet" href="./styles.css">
    <link rel="shortcut Icon" href="./Kaynaklar/Görüntü/favicon.png" type="image/x-Icon">
</head>

<body>
    <img class="PageBackIcon" src="./Kaynaklar/Görüntü/GeriIcon.png">
    <main class="Container">

        <img src="./Resimler/Ayhan Önder Profil.png" class="ProfilFoto" data-aos="fade-right" data-aos-delay="400">

        <h3 data-aos="fade-right" data-aos-delay="100">Oku</h3>
        <p data-aos="fade-right" data-aos-delay="200">Hz Muhammed’e (sav) “Oku!” denildiğinde, Hz. Muhammed (sav) “Ben
            okuma bilmem!” dedi. Öyleyse okuma bilmeyen birine niçin oku denildi? Okumanın amacı ve okunması gereken şey
            neydi?
        </p>
        <p data-aos="fade-right" data-aos-delay="200">Kuşkusuz burada bahsedilen okuma, günümüzde diploma sahibi olmakla
            özdeşleştirilen okuma değil. Öyle olsaydı, sadece diploma sahibi olmak Allah’ın istediği okuma işi olurdu.
            Okumuş insanlar Nazi kamplarının mimarları olmazlardı. Bu kamplardaki işkence yöntemlerini, Avrupa’nın
            göbeğindeki Srebrenitsa katliamını, Ebu Gureyb, Guantanamo vb. yerlerdeki işkenceleri uygulayanlar okumuş
            insanlar olmazlardı.
        </p>
        <p data-aos="fade-right" data-aos-delay="200">Bizim Yunus okumanın sırrına vakıf olanlardandır: İlim ilim
            bilmektir/ İlim kendin bilmektir/ Sen kendini bilmezsin/ Ya nice okumaktır. Okumaktan murat ne/ Kişi
            Hak'kı bilmektir/ Çün okudun bilmezsin/ Ha bir kuru emektir. Başkalarının canlarını, mallarını, haklarını
            ve doğadaki canlıları hiçe sayanların gerçek okur olduklarını düşünmek mümkün değil.
        </p>
        <p data-aos="fade-right" data-aos-delay="200">Okurun macerası çocukken aldığı eğitimle başlar. Çocuklara ilk
            eğitimlerini veren ebeveynler, yetişkinlerin dünyasından farklı bir dünyaya sahip olan çocukların ruhsal
            ihtiyaçlarını görmezden gelmemelidirler. Katı bir otoriteyle çocuk yetiştirmek çocukları tahammülsüz,
            hoşgörüsüz yapar. Ebeveynlerin büyük yanılgılarından birisi de çocuklarını kendilerine benzetmeye çalışmak
            ve bundan keyif almaktır. Çocuğun kendi başına bir varlık olduğunu, ebeveynlerin kopyaları olmadığını bilmek
            gerekir. Başkalarının düşüncelerini dinleyen, kendini ifade edebilen, eleştirel düşünebilen, erdemli
            bireyler yetiştirmek toplumumuzun en büyük beklentisidir. Bu beklentiyi gerçekleştirmenin önemli yollarından
            biri çocuklara küçük yaşlarda okumayı sevdirmektir.
        </p>
        <p data-aos="fade-right" data-aos-delay="200">Okumak insanın düş gücünü geliştirir, güzel duygular yükler.
            Okuyan insanlar; diğer insanları, çevrelerini, içinde yaşadıkları toplumu ve dünyayı daha iyi algılarlar.
            Okumak insanın kişilik gelişimine katkı sağlar, benlik kavramını yükseltir.
        </p>
        <p data-aos="fade-right" data-aos-delay="200">Gerçek okur; hak tanıyandır, hata yapabileceğini kabul edendir,
            her düşündüğü şeyi mutlak doğru diye dayatmayandır. Gerçek okur; güç odaklarının kime itaat edilmesi
            gerektiğini söylemelerine, siyasi aktörlerin hedeflerini insanlığın hedefleri gibi göstermelerine itibar
            etmeyendir. Birilerinin hedef dediği şeye ulaşmaya çalışılırken, farklı düşüncelerin yok edilmesi gereken
            düşmanlar olduğu hissine kapılmayandır. Kindar kutuplaşmalara karşı durarak, başkalarının düşüncelerine,
            değerlerine, yaşayışına saygı göstererek insan kelimesine hak ettiği değeri verendir.
        </p>
        <p data-aos="fade-right" data-aos-delay="200">Romalı şair Ovidius, gençlerini kitapla beslemeyen milletlerin
            sonu hüsrandır, demiş. Biliyoruz ki bilinçli öğretmenleri olan milletlerin sonu hüsran olmaz.
            Öğretmenlerimiz; kitapları boş vakitlerin geçirileceği bir araç değil, okumak için vakit ayrılan bir amaç
            olarak görürler. Öğretmenlerimiz; eleştirel düşünebilen, insan haklarına saygılı, bilim ve teknoloji üreten
            nesillerin teminatıdır. Okulumuzu, öğrenen ve yaşayan bir okula dönüştüren öğretmenlerimiz sayesinde, okumak
            için vakit ayrılan bir dergi hazırlayabildiysek ne mutlu bize.
        </p>

        <div class="MahlasKapsayıcı">
            <p class="Mahlas">Ayhan Önder<br><span>Edebiyat Öğretmeni</span></p>
        </div>
    </main>


</body>

<script src="./Kaynaklar/JavaScript/swiper-bundle.min.js"></script>
<script src="./Kaynaklar/JavaScript/aos.js"></script>
<script src="./Kaynaklar/JavaScript/kursor.js"></script>
<script src="./Kaynaklar/JavaScript/svg4everybody.min.js"></script>
<script src="./Kaynaklar/JavaScript/css-vars-ponyfill.min.js"></script>
<script src="./Kaynaklar/JavaScript/unfetch.js"></script>
<script src="./script.js"></script>

</html>